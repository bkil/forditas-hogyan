# Szavak és kifejezések

## Menük

A szinte minden programban meglévő menük:

|angol|magyar|
|File|**_Fájl_**|
|Edit|**_Szerkesztés_**|
|View|**_Nézet_**|
|Insert|**_Beszúrás_**|
|Window|**_Ablak_**|
|Help|**_Súgó_**|

Az egyes menükben **_parancs_**ok vannak (nem ~~utasítás~~ok), amelyeket **_választ_**hatunk (click, choose). (A „**_válasszon egy parancsot_**” szerencsésebb, mint a „<u>válasszon ki egy parancsot</u>”.) Példa: **_Kattintson a Fájl menü Megnyitás parancsára_**. Egy **_menü_** valamely **_elem_**éhez tartozhat **_almenü_** is, ahol további **_parancs_**ok állhatnak. Bizonyos **_menüparancs_**ok mellett a kattintáskor egy **_pipa_** jelenik meg. Ezt a műveletet **_kijelölés_**nek, esetleg **_megjelölés_**nek nevezzük. A menüben lévő parancsok általában feketék, de elképzelhető, hogy egy parancs éppen **_nem áll rendelkezésre_** (**_nem érhető el_**) – ilyenkor halványan jelenik meg.

## Párbeszédablakok

Egy **_párbeszédablak_** (dialog, dialog box) több **_lap_**ból (tab) is állhat. Ilyenkor az egyes **_fül_**ekre (angolul ez is tab) kattintva léphetünk át másik lapra (tab). Magán az ablakon számos **_objektum_** lehet, és az ezekkel kapcsolatos igék is kavarodást okozhatnak. **_Kattint_**ani mindenre lehet. Ezen kívül a **_jelölőnégyzet_**et (check box) **_kijelöl_**hetjük, **_bejelöl_**hetjük, **_beikszel_**hetjük vagy **_kipipál_**hatjuk, a **_választógomb_**ot (radio button) **_választ_**hatjuk, **_kiválaszt_**hatjuk. A **_listá_**ban (list box) különböző **_elem_**ek vannak (nem <u>tétel</u>ek). A listát **_lapoz_**hatjuk, **_görget_**hetjük, a listából **_kiválaszt_**hatunk egy elemet, a **_kombinált listá_**t (combo box) **_kinyit_**hatjuk, a **_gomb_**okat (button) **_választ_**hatjuk, **_megnyom_**hatjuk.

A programelemek ragozásánál – megállapodás szerint – a következő alakokat használjuk:

-   **_listából_** (választunk egy elemet), tehát nem <u>listáról</u>
-   **_(párbeszédablakon_**, tehát nem <u>ablakban</u>
-   **_jelentésben_**, tehát nem <u>jelentésen</u>
-   **_űrlapon_**, tehát nem <u>űrlapban</u>
-   **_lekérdezésben_**, tehát nem <u>lekérdezésen</u>

## Fontosabb szakkifejezések

### Képernyő és monitor

***Monitor***nak, és nem képernyőnek hívjuk a hardvereszközt. A ***képernyő*** a monitor megfelelő részén világítva megjelenő kétdimenziós ábra.

### <u>Mágneslemez</u>

Ne használjuk a ***hajlékonylemez**'' (***floppy**'') szinonimájaként, mert a merevlemezek is mágneses elven működnek, így azok is mágneslemezek. Ezt a szót tehát ne használjuk, mert inkább csak félreértést okozhat.

### <u>Winchester</u>

Ne használjuk a **_merevlemez_** vagy **_lemez_** szinonimájaként.

### Formázás

A hajlékonylemezt ***formázni*** lehet. Nem ~~formatálni~~ vagy ~~formattálni~~.

### Kimenet – kimenetel

Kimenetele eseménynek lehet: sikeres vagy sikertelen. Amit a program a képernyőre kiír, az kimenet (nem ~~kimenetel~~, és pláne nem ~~kiadás~~).

## Parancs kiadása

Parancsot ***kiad***unk a gépnek, nem ~~beadunk~~ vagy ilyesmi. Esetleg begépelünk, beviszünk, de ezek nem a lényegre utalnak, nem a parancs kiadásának tényére koncentrálnak, hanem a billentyűk leütésére, ami csak egy eszköz a cél elérése érdekében. Tehát: **_adjuk ki a top parancsot_**.

### Kattintás, klikkelés

A menü- és egyéb felületi elemek kiválasztani szoktuk, és nem rájuk kattintani vagy pláne nem rájuk ~~klikkelni~~ kell. Ezek a kifejezések abból a korból maradtak ránk, amikor jóformán az egér volt az egyetlen eszköz a kiválasztásukra, azóta azonban érintőképernyők és érintőtáblák, valamint akadálymentesítési szoftverek is rendelkezésre állnak, így kijelenthetjük hogy e kifejezések elavultak.

